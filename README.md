| ![](media/83c873fd95ee25f0de4567524e4ef085.gif) | *Софийски университет „Св. Климент Охридски“ Факултет по математика и информатика*  |   |
|-------------------------------------------------|-------------------------------------------------------------------------------------|---|

ТЕМА ЗА ПРОЕКТ

*към курс “Структури от данни и програмиране”*

# Детерминиран краен автомат

Да се реализира библиотека за ефективна работа с детерминирани и недетерминирани крайни автомати с ℇ-преходи над произволна азбука. Да се реализират следните операции:

-   проверка за принадлежност на дума към езика на автомата
-   потокови операции, които позволяват автоматите да се разглеждат като консуматори на низове
-   обединение на два автомата
-   сечение на два автомата
-   конкатенация на два автомата
-   итерация на автомат
-   допълнение на автомат
-   извеждане на информация за автомата
-   операция за преобразуване на регулярен израз до автомат
-   операция за преобразуване на автомат до низ, съдържащ регулярен израз (теорема на Клини)

За всяка от операциите сте свободни да изберете дали да я реализирате за детерминирани или за недетерминирани автомати. Реализация на всяка от операциите за повече от един вид автомати се счита за бонус.

Да се приеме следния синтаксис на регулярен израз:

-   всеки символ различен от @, ?, (, ), +, ., \*, & е регулярен израз разпознаващ **съответния символ**
-   @ е регулярен израз, който разпознава **празната дума**
-   ? е регулярен израз, който разпознава **един произволен символ**
-   Ако R1 и R2 са регулярни изрази, то регулярни изрази са:
    -   (R1) **(групиране)**
    -   R1+R2 **(обединение)**
    -   R1.R2 **(конкатенация)**
    -   R1\* **(звезда на Клини)**
    -   R1&R2 **(сечение)**

Приоритетът на операциите в намаляващ ред е: ( ) - скоби, \* - итерация, . – конкатенация, & и + - имат равен приоритет. Всички двуместни операции са дясноасоциативни.

Да се напише програма, която по даден текстов файл и регулярен израз извежда всички редове, които се разпознават от регулярния израз.

### Бонуси:

-   детерминизация на автомат
-   минимизация на автомат
-   да се реализират операции, които проверяват дали езикът на даден автомат е:
    -   празен (не се разпознава нито една дума)
    -   краен (разпознават се краен брой думи)
    -   пълен (разпознават се всички думи)
